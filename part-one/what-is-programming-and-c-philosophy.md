# ১.১ কম্পিউটার প্রোগ্রামিং কী ও সি দর্শন?

ব্যক্তিগতভাবে বললে, আমি সি প্রোগ্রামিংকে ভালবাসি। তুমি যদি প্রোগ্রামিং এ একেবারে নতুন হয়ে থাক, তাহলে প্রোগ্রামিং এ যাত্রা শুরুর জন্য সি হবে তোমার জন্য একটি অসাধারণ প্রোগ্রামিং ভাষা।

তুমি প্রতিনিয়ত কিছু না কিছু কাজ কর। কিছু কাজ তুমি কর, আবার কিছু কাজ অন্যরা তোমাকে দিয়ে করিয়ে নেয় অথবা তুমি করিয়ে নাও। অন্যরা তোমাকে দিয়ে কোন কাজ করানোর সময় তোমাকে হয়ত মুখে বলে দেয় যে কি কি করতে হবে অথবা তুমি করানোর সময় তুমি বলে দাও কিভাবে কী করতে হবে অথবা লিখে নির্দেশ কর। এজন্য আমরা সাধারণত এমন ভাষা ব্যবহার করি যেটা আমরাও বুঝতে পারি, সেও বুঝতে পারে । সেটা হতে পারে বাংলা, ইংরেজী কিংবা অন্য কোন ভাষা। ঠিক একই ভাবে আমরা যখন কম্পিউটার কে দিয়ে কোন কাজ করিয়ে নিতে যাব তখন কম্পিউটার কেও জানাতে হবে কি কাজ সে করবে, কেন করবে, কিভাবে করবে। সেটা হতে পারে দুটি/তিনটি নাম্বার যোগ করার কাজ কিংবা একটি ভিডিও প্লে করার কাজ। কম্পিউটারকে লিখে দিলে সে বুঝে যাবে যে কি কি কাজ করতে হবে, কিভাবে অথবা কোন উপায়ে করতে হবে। কম্পিউটারকে এভাবে লিখে অথবা নির্দেশের মাধ্যমই জানানোই কম্পিউটার প্রোগ্রামিং, লেখার জন্য যে ভাষা গুলো ব্যবহার করা হয় সেগুলো কম্পিউটার এর ভাষা বা প্রোগ্রামিং ল্যাংগুয়েজ এবং যা লেখা হয় সেগুলো প্রোগ্রাম বা কম্পিউটার প্রোগ্রাম নামে পরিচিত। অ্যাসেম্বলি, সি, জাভা এরকমই কিছু প্রোগ্রামিং ল্যাংগুয়েজ।​

ভালোভাবে বোঝার জন্যে আমরা একটা ভিডিও দেখতে পারি খান একাডেমী এর তৈরি একটা ভিডিও ।  লিঙ্কঃ [ভিডিও](https://www.khanacademy.org/computing/computer-programming/programming/intro-to-programming/v/programming-intro)

{% hint style="info" %}
[https://www.khanacademy.org/computing/computer-programming/programming/intro-to-programming/v/programming-intro](https://www.khanacademy.org/computing/computer-programming/programming/intro-to-programming/v/programming-intro)
{% endhint %}

