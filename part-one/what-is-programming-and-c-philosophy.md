# ১.১ কম্পিউটার প্রোগ্রামিং কী ও সি দর্শন?

### কম্পিউটার প্রোগ্রামিং কী

সম্ভবত সি প্রথম কম্পিউটার ভাষা ছিল আমার ক্ষেত্রে। তবে বাকিদের জন্যে সি প্রোগ্রামিং প্রথম ভাষা নাও হতে পারে। তারা প্রথম প্রোগ্রামিং ভাষা হিসাবে FORTRAN, BASIC or PASCA দিয়ে শুরু করতে পারে।

ব্যক্তিগতভাবে বললে, আমি সি প্রোগ্রামিংকে ভালবাসি। তুমি যদি প্রোগ্রামিং এ একেবারে নতুন হয়ে থাক, তাহলে প্রোগ্রামিং এ যাত্রা শুরুর জন্য সি হবে তোমার জন্য একটি অসাধারণ প্রোগ্রামিং ভাষা।

তুমি প্রতিনিয়ত কিছু না কিছু কাজ কর। কিছু কাজ তুমি কর, আবার কিছু কাজ অন্যরা তোমাকে দিয়ে করিয়ে নেয় অথবা তুমি করিয়ে নাও। অন্যরা তোমাকে দিয়ে কোন কাজ করানোর সময় তোমাকে হয়ত মুখে বলে দেয় যে কি কি করতে হবে অথবা তুমি করানোর সময় তুমি বলে দাও কিভাবে কী করতে হবে অথবা লিখে নির্দেশ কর। এজন্য আমরা সাধারণত এমন ভাষা ব্যবহার করি যেটা আমরাও বুঝতে পারি, সেও বুঝতে পারে । সেটা হতে পারে বাংলা, ইংরেজী কিংবা অন্য কোন ভাষা। ঠিক একই ভাবে আমরা যখন কম্পিউটার কে দিয়ে কোন কাজ করিয়ে নিতে যাব তখন কম্পিউটার কেও জানাতে হবে কি কাজ সে করবে, কেন করবে, কিভাবে করবে। সেটা হতে পারে দুটি/তিনটি নাম্বার যোগ করার কাজ কিংবা একটি ভিডিও প্লে করার কাজ। কম্পিউটারকে লিখে দিলে সে বুঝে যাবে যে কি কি কাজ করতে হবে, কিভাবে অথবা কোন উপায়ে করতে হবে। কম্পিউটারকে এভাবে লিখে অথবা নির্দেশের মাধ্যমই জানানোই কম্পিউটার প্রোগ্রামিং, লেখার জন্য যে ভাষা গুলো ব্যবহার করা হয় সেগুলো কম্পিউটার এর ভাষা বা প্রোগ্রামিং ল্যাংগুয়েজ এবং যা লেখা হয় সেগুলো প্রোগ্রাম বা কম্পিউটার প্রোগ্রাম নামে পরিচিত। অ্যাসেম্বলি, সি, জাভা এরকমই কিছু প্রোগ্রামিং ল্যাংগুয়েজ।​

ভালোভাবে বোঝার জন্যে আমরা একটা ভিডিও দেখতে পারি খান একাডেমী এর তৈরি একটা ভিডিও । 

তথ্যসূত্রঃ [http://bit.ly/2VZyQKF](http://bit.ly/2VZyQKF)

### সি দর্শন

সি নির্মাণ করেন [ডেনিস রিচি](https://bn.wikipedia.org/wiki/%E0%A6%A1%E0%A7%87%E0%A6%A8%E0%A6%BF%E0%A6%B8_%E0%A6%B0%E0%A6%BF%E0%A6%9A%E0%A6%BF), বেল ল্যাবে ৭০এর দশকে কাজ করার সময়। ভাষাটি তৈরির প্রথম উদ্দেশ্য ছিল [ইউনিক্স](https://bn.wikipedia.org/wiki/%E0%A6%87%E0%A6%89%E0%A6%A8%E0%A6%BF%E0%A6%95%E0%A7%8D%E0%A6%B8)- অপারেটিং সিস্টেম এর কোড লেখায় এর ব্যবহার, কিন্তু অচিরেই এটি একটি বহুল ব্যবহৃত ভাষায় পরিণত হয়। [সি++](https://bn.wikipedia.org/wiki/%E0%A6%B8%E0%A6%BF%2B%2B) ও [জাভা](https://bn.wikipedia.org/wiki/%E0%A6%9C%E0%A6%BE%E0%A6%AD%E0%A6%BE_%28%E0%A6%AA%E0%A7%8D%E0%A6%B0%E0%A7%8B%E0%A6%97%E0%A7%8D%E0%A6%B0%E0%A6%BE%E0%A6%AE%E0%A6%BF%E0%A6%82_%E0%A6%AD%E0%A6%BE%E0%A6%B7%E0%A6%BE%29) সহ পরিবর্তীকালের অনেক প্রোগ্রামিং ভাষার উপর সি'র গভীর প্রভাব পড়েছে। সি এর সবচেয়ে আকর্ষণীয় দিক হচ্ছে এর বহনযোগ্যতা। সি দিয়ে রচিত প্রোগ্রাম যেকোন অপাররেটিং সিস্টেমের কম্পিউটারে চালানো যায়। ৭০ এবং ৮০ দশকের দিকে সি এর জনপ্রিয়তা বাড়ার সাথে সাথে এর অনেকগুলো ভার্সন তৈরি হয়। ১৯৮৩ সালে আমেরিকান মাননিয়ন্ত্রক সংস্থা সি এর ১টি আদর্শ ভার্সন তৈরির জন্য কমিটি গঠন করে। দীর্ঘ ৬ বছর পরে ১৯৮৯ সালে সেই আদর্শ সি ভাষাটি তৈরি হয়, যা আমেরিকান মাননিয়ন্ত্রক সংস্থা সি \(**আনসি সি** \(ANSI C\)\) নামে পরিচিত। পরবর্তিতে আন্তর্জাতিক মাননিয়ন্ত্রক সংস্থা ১৯৯০ সালে সি এর এই আদর্শ ভার্সনটি গ্রহণ করে, যা সি৯০ নামে পরিচিত। মুলত "সি৮৯" এবং "সি৯০" একই ভাষা। যুগের প্রয়োজনে আন্তর্জাতিক মাননিয়ন্ত্রক সংস্থা ১৯৯৫ সালে এই সংস্করণকে বর্ধিত করে এবং পরবর্তিতে ১৯৯৯ সালে সম্পূর্ণ নতুন একটি সংস্করণ প্রকাশ করে যা [সি৯৯](https://bn.wikipedia.org/w/index.php?title=%E0%A6%B8%E0%A6%BF%E0%A7%AF%E0%A7%AF&action=edit&redlink=1) নামে পরিচিত। সর্বশেষ ২০১১ সালে সি প্রোগ্রামিং ল্যাঙ্গুয়েজের নবীনতম সংস্করণ [সি১১](https://bn.wikipedia.org/w/index.php?title=%E0%A6%B8%E0%A6%BF%E0%A7%A7%E0%A7%A7&action=edit&redlink=1) প্রকাশিত হয়।

১৯৬০-এর দশকে বেশ কিছু কম্পিউটার প্রোগ্রামিং ভাষা তৈরি করা হয়েছিল। মার্কিন কম্পিউটারবিদ গ্রেস হপার Mathematic, Flowmatic এবং A2 নামে তিনটি প্রোগ্রামিং ভাষা উদ্ভাবন করেন। এরপর জেম্‌স ব্যাকাস তৈরি করেন ForTran। তারও পরে ALGOL, COBOL, Ada ইত্যাদি প্রোগ্রামিং ভাষা উদ্ভাবন করা হয়। মূলত এই ভাষাগুলিই আধুনিক প্রোগ্রামিং ভাষাগুলির পূর্বসূরী। কিন্তু ঐ ভাষাগুলিকে ভিন্ন ভিন্ন কাজে ব্যবহার করা হত। তাই কম্পিউটার বিজ্ঞানীরা এমন একটি প্রোগ্রামিং ভাষার কথা ভাবতে থাকেন যার মাধ্যমে সব ধরনের সফটওয়্যার তৈরি করা সম্ভব হবে। এরই ফলশ্রুতিতে বিজ্ঞানীরা তৈরি করেন ALGOL 60 \(Algorithmic Language\) এবং এরপর Combined Programming Language \(CPL\), কিন্তু CPL শেখা এবং ব্যবহার করা ছিল বেশ কঠিন। তাই এটা জনপ্রিয়তা পায়নি।

[ক্যামব্রিজ বিশ্ববিদ্যালয়](https://bn.wikipedia.org/wiki/%E0%A6%95%E0%A7%8D%E0%A6%AF%E0%A6%BE%E0%A6%AE%E0%A6%AC%E0%A7%8D%E0%A6%B0%E0%A6%BF%E0%A6%9C_%E0%A6%AC%E0%A6%BF%E0%A6%B6%E0%A7%8D%E0%A6%AC%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A6%BE%E0%A6%B2%E0%A6%AF%E0%A6%BC) এর মার্টিন রিচার্ড CPL কে ভিত্তি করে ১৯৬৭ সালে তৈরি করেন Basic Combined Programming Language \(BCPL\) কিন্তু এটি ছিল মূলত Less Powerful to Specific এবং টাইপবিহীন একটি প্রোগ্রামিং ভাষা।

এ সময়েই যুক্তরাষ্ট্রের বেল গবেষণাগারে বিজ্ঞানী টমসন তৈরি করেন বি \(B\) নামক একটি প্রোগ্রামিং ভাষা; এটি ছিল পূর্বের BCPL-এর একটি উন্নত সংস্করণ। [ডেনিস রিচি](https://bn.wikipedia.org/wiki/%E0%A6%A1%E0%A7%87%E0%A6%A8%E0%A6%BF%E0%A6%B8_%E0%A6%B0%E0%A6%BF%E0%A6%9A%E0%A6%BF) পরবর্তীতে B এবং BCPL অনুসরণ করেন এবং নিজে থেকে আরো কিছু কৌশল ব্যবহার করে তৈরি করেন "সি" \(C\)। মূলত B-এর সীমাবদ্ধতা গুলো দূর করার উদ্দেশ্যেই "সি" এর উৎপত্তি।

তথ্যসুত্রঃ [http://bit.ly/2SfTcPx](http://bit.ly/2SfTcPx)

