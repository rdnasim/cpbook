# ১.২ সি প্রোগ্রামিং/কেন সি শিখবেন??

### সি প্রগ্রামিং/কেন সি শিখবেন

​সি হল অপারেটিং সিস্টেম লেখার জন্য সবচেয়ে বেশী ব্যবহৃত প্রোগ্রামিং ভাষা। প্রথম সি ভাষায় লেখা অপারেটিং সিস্টেম হলো ইউনিক্স। মাইক্রোসফট উইন্ডোজ, ম্যাক ও এস এক্স, গ্নু/লিনাক্স সবগুলোই সি প্রোগ্রামিং ভাষায় লেখা। সি শুধু অপারেটিং সিস্টেমের ভাষাই নয়, বর্তমানকালে জনপ্রিয় প্রায় সকল প্রোগ্রমিং ভাষার প্রেরণা সি প্রোগ্রমিং ভাষা। প্রকৃতপক্ষে পার্ল, পিএইচপি, পাইথন, রুবি সহ অনেক প্রোগ্রামিং ভাষাই সি ব্যবহার করে লেখা।

ধরা যাক আপনি স্পেনিশ, ইটালিয়ান, ফ্রেঞ্চ বা পর্তুগিজ ভাষা শিখতে চাচ্ছেন। এই ভাষা গুলো শেখার আগে আপনি ল্যাটিন ভাষা শিখে নিলে আপনার কাছে এসকল ভাষা বোঝা সহজ হবে। কারন ল্যাটিন ভাষা থেকেই এসকল ভাষার উৎপত্তি। সি শেখার মাধ্যমে আপনি সি ভাষার তৈরি পুরো প্রোগ্রমিং ভাষার পরিবারকে সহজে বুঝতে পারবেন। সি প্রোগ্রামিং এর জ্ঞান আপনাকে দেবে প্রোগ্রামিং এর স্বাধীনতা।

