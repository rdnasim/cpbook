# ১.২ সি প্রোগ্রামিং/কেন সি শিখবেন??

### সি প্রগ্রামিং/কেন সি শিখবেন

​সি হল অপারেটিং সিস্টেম লেখার জন্য সবচেয়ে বেশী ব্যবহৃত প্রোগ্রামিং ভাষা। প্রথম সি ভাষায় লেখা অপারেটিং সিস্টেম হলো ইউনিক্স। মাইক্রোসফট উইন্ডোজ, ম্যাক ও এস এক্স, গ্নু/লিনাক্স সবগুলোই সি প্রোগ্রামিং ভাষায় লেখা। সি শুধু অপারেটিং সিস্টেমের ভাষাই নয়, বর্তমানকালে জনপ্রিয় প্রায় সকল প্রোগ্রমিং ভাষার প্রেরণা সি প্রোগ্রমিং ভাষা। প্রকৃতপক্ষে পার্ল, পিএইচপি, পাইথন, রুবি সহ অনেক প্রোগ্রামিং ভাষাই সি ব্যবহার করে লেখা।

ধরা যাক আপনি স্পেনিশ, ইটালিয়ান, ফ্রেঞ্চ বা পর্তুগিজ ভাষা শিখতে চাচ্ছেন। এই ভাষা গুলো শেখার আগে আপনি ল্যাটিন ভাষা শিখে নিলে আপনার কাছে এসকল ভাষা বোঝা সহজ হবে। কারন ল্যাটিন ভাষা থেকেই এসকল ভাষার উৎপত্তি। সি শেখার মাধ্যমে আপনি সি ভাষার তৈরি পুরো প্রোগ্রমিং ভাষার পরিবারকে সহজে বুঝতে পারবেন। সি প্রোগ্রামিং এর জ্ঞান আপনাকে দেবে প্রোগ্রামিং এর স্বাধীনতা।

### প্রথমেই কেন সি শিখবেন এবং কেন অন্য কোন উচ্চতর প্রোগামিং ভাষা নয়?

সি ল্যাংগুয়েজের প্রাথমিক লক্ষ্য হল ন্যূনতম ফুটপ্রিন্ট \(প্রক্রিয়ার সময়, মেমরি, ডিস্ক, ইত্যাদি।\) এবং সর্বোচ্চ পারফরম্যান্স বজায় রেখে বহনযোগ্য কোড লেখা। উল্লেখ্য যে অপারেটিং সিস্টেম বা অন্য কোন প্রোগ্রামের ক্ষেত্রে উচ্চতর ভাষা আপনাকে উল্লেখযোগ্য পারফরম্যান্স নাও দিতে পারে। সি বহুদিন যাবৎ ব্যবহৃত একটি পরিণত ভাষা, এবং মোটামুটি সকল প্লাটফরমেই একে ব্যবহার যোগ্য করা হয়েছে। সি প্রোগ্রমিং ভাষা ব্যবহারের অন্যতম একটা কারণ মেমরি ব্যবস্থাপনা, এটি একজন প্রোগ্রমারকে সরাসরি একটা মেমরি এড্রেসে লিখতে দেয়। structs, pointers এবং arrays এর মত কী কন্সট্রাক্ট গুলো মেমরিকে মেশিন অনির্ভর করে ব্যবহারের জন্যই মূলত ডিজাইন করা হয়েছে।

তথ্য সূত্রঃ [https://bit.ly/whycprogramming](https://bit.ly/whycprogramming)

